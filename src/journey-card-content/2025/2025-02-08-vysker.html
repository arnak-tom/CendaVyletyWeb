   <p>
      <span class='label'>sestava: </span>
      <span>já, táta</span>
   </p>

   <p>
      <span class='label'>trasa: </span>
      <span>Mnichovo Hradiště - Obětní kámen - Příhrazy - Skokovy - Vyskeř - Valdštejn - Hlavatice -  Turnov</span>
   </p>

   <p class="journey-attribute-route-length">
     <span class='label'>délka: </span>
     <span><span class="value"></span> km</span>
  </p>

  <p class="journey-attribute-meters-climbed">
     <span class='label'>nastoupané metry: </span>
     <span><span class="value"></span> m</span>
  </p>

  <p class="journey-attribute-altitude-lowest">
     <span class='label'>nejnižší bod: </span>
     <span><span class="value"></span> m n.m.</span>
  </p>

  <p class="journey-attribute-altitude-highest">
     <span class='label'>nejvyšší bod: </span>
     <span><span class="value"></span> m n.m.</span>
  </p>

   <p>
      <span class='label'>restaurace: </span>
      <div>
         Restaurant Vyskeř - pití (Rohozec, domácí džus z červené řepy, pampelišková limonáda), jídlo (kuřecí stripsy s bramborovou kaší, grilovaný camembert se směsí 
         salátů a vlastním chlebem), prostředí, obsluha - na jedničku. Platba kartou.
      </div>
      <div style="margin-top: 1rem;">
        Restaurace Na Výšince - jídlo tentokrát slabota. Dali jsme si jen hemenex, ale bylo to na škvarek. Mají kofolu a Svijany. Jinak atmosféra fajn.
      </div>
   </p>

   <div>
      <span class='label'>příběh: </span>
      <div>
         <p>
            Vyrazili jsme z vlakového nádraží v Mnichově Hradišti a vydali se po červené (Zlatá stezka Českého ráje), kolem farmy, mezi poli, loukami a rybníčky směrem k Valečovu.
            Tomu jsme se ale tentokrát vyhnuli a pokračovali ke kopečku Smrkovec, na jehož svahu jsou dvě polojeskyně/převisy a Obětní kámen. Od něj jsme sešli na zpevněnou cestu, 
            po modré pokračovali k rozcestí Černá louže, odkud už konečně vedla cesta lesem, Hrázkovou roklí. 
        </p>
        <p>
            Krásná cesta mezi skálami. K rozcestí Hrázka vede docela přísný stoupáček, 
            ale není dlouhý a naštěstí jsme tentokrát nemuseli bojovat ani s ledem, ani s blátem a tak jsme se nahoru vyškrábali docela v pohodě, i když místy bylo potřeba trochu 
            lézt po čtyřech. Měli jsme malinko obavy, aby podobný sešup nevedl i dolů, ale protože na rozcestí U Věže jsme se opět vrátili na Zlatou stezku, cesta dolů do Příhraz byla
            celkem pohodlná.
        </p>
        <p>
           Cestou z Příhraz do Žehrova jsme konečně objevili farmu Arnoštice, na kterou jsme potkávali odkazy celou cestu. Nejen ohradníky pro zvířata, ale dost často rozmístěné
           lavičky (, které předpokládám vyráběli na farmě), na nichž byla málá neotravná cedulka s reklamou na farmu. Docela fajn způsob. Kromě toho jsme tady procházeli mezi několika 
           rybníky. I to bylo pro celý výlet dost typické, rybníčků jsme potkali nepočítaně.
        </p>
        <p>
           Žehrov a Skokovy jsme prošli po silnici a už jsme začínali mít tak trochu hlad. Hospoda ve Skokovech byla podle očekávání zavřená, takže se naše naděje upínali 
           k restauraci Vyskeř ve stejnojmenné obci pod známým kopcem s kaplí, který je dominantou tohoto kraje. Cesta k hospodě byla teda trochu do kopce, ale aspoň jsme si 
           ten kopeček mohli rozdělit na etapy. Hospoda otevřená, volný stůl pro dva, sláva. Jídlo i pití výborné, obsluha milá, dalo se platit kartou, nemělo to chybu. Já si dal
           kuřecí stripsy s bramborovou kaší, která byla výborná. Táta si dal nějaký grilovaný sýr se směsí salátů, také si to pochvaloval. K tomu sýru byl jako příloha chleba, 
           který si sami pečou. Ten byl teda jedna báseň. A jak se nám tu líbilo, zdrželi jsme se trochu víc a venku už se začínalo stmívat.
        </p>
        <p>
           Nic naplat, museli jsme vyrazit na cestu, ještě nám chybělo něco přes 10 kilometrů. Od hospody na vrchol kopce už to bylo jen kousek, takže jsme si výhledy vychutnali
           ještě před západem slunce. Bohužel viditelnost tentokrát nebyla nic moc, přesto krásné místo. Po cestě nahoru vede pěkná opravená křížová cesta, od kaple je kruhový výhledy
           všemi směry. Slunce už ale začalo nabírat oranžovou barvu a my se raději už moc nezdržovali, abychom do tmy došli co nejdál. 
        </p>
        <p>
           Daším kontrolním bodem na cestě byl hrad Valdštejn. Zase pěkná cesta lesem mezi skalami, jak už to v Českém ráji bývá. Tma už ale začínala být jaksi neprůhledná
           a zjistili jsme, že jediná čelovka, kterou s sebou máme, má dost vybité baterky. Tak jsme si museli na některých místech posvítit mobilem, ale aspoň byla cesta zajímavější
           a lépe nám utíkala. Když jsme došli k hradu, byli jsme (vlastně příjemně) překvapeni, že není vůbec uměle osvětlen a byl celý utopen ve tmě. Takže si místní přiroda může 
           noc užít bez zbytečných lamp a halogenů. Velmi skromě byla osvětlena jen hospoda, ale jen tak, abyste našli dveře. My ale pospíchali, tak jsme se vydali rovnou dál, 
           k rozhledně Hlavatice. I tady se situace opakovala, žádné umělé osvětlení. Jak je vidět, někde ještě zdravý rozum poražen nebyl.
        </p>
        <p>
           To už jsme věděli, že do Turnova je to co by kamenem dohodil, tak jsme si užívali procházku po tmě, s pohledem na rozsvícené údolí. U zastávky Turnov město jsme si 
           zkontrolovali čas a zjistili, že na hlavní nádraží to na vlak nestihneme, protože na zbývajícíh asi 2,5 km jsme měli asi 15 minut a tátovi se jaksi nechtělo běžet. Tak padla 
           volba na návštevu restaurace Na Výšince, kde byl táta před dvěma týdny s Edou. Tentokrát ale to tam taková sláva nebyla. Dal jsem si hemenex, ale šunka byla 
           v podstatě úplně seškvařená. Ale pití a odpočinek nám přišli také vhod, za asi 40 minut jsme vyrazili na vlak a výlet tak ukončili v Turnově na hlavním nádraží.
        </p>
      </div>
   </div>