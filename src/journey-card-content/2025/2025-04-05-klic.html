   <p>
      <span class='label'>sestava: </span>
      <span>já, Eda, táta</span>
   </p>

   <p class="journey-attribute-route-points">
   <span class='label'>trasa: </span>
   <span class="value"></span>
</p>

<p class="journey-attribute-route-length">
   <span class='label'>délka: </span>
   <span><span class="value"></span> km</span>
</p>

<p class="journey-attribute-meters-climbed">
   <span class='label'>nastoupané metry: </span>
   <span><span class="value"></span> m</span>
</p>

<p class="journey-attribute-altitude-lowest">
   <span class='label'>nejnižší bod: </span>
   <span><span class="value"></span> m n.m.</span>
</p>

<p class="journey-attribute-altitude-highest">
   <span class='label'>nejvyšší bod: </span>
   <span><span class="value"></span> m n.m.</span>
</p>

   <p>
      <span class='label'>restaurace: </span>
      <div>
         Restaurace Boráček - byl to cíl trasy, ale už vlastně do ní nepatřila. Obsluha milá, prostředí celkem útulné, pití OK, jídlo stravitelné. 
         Ale nejhorší věc - záchody na klíč na baru, grrrr. Protože jsme ale měli uzavřenou společnost, bylo už pro nás po 14. hodině otevřeno pořád.
      </div>
   </p>

   <div>
      <span class='label'>příběh: </span>
      <div>
         <p>
            Dneska jsme jeli autem do N. Boru na oslavu babiččiných narozenin. A protože bylo poměrně hezky, rozhodli jsme se cestu malinko zpestřit výstupem na Klíč.
            Na jiný výlet by totiž už o víkendu nebyl čas, protože zítra jedeme na orieťácké závody do Doks. A Eda ještě na Klíči nebyl.
         </p>
         <p>
            Máma nás vysadila ve Svoru u kulturáku a vyrazili jsme naší oblíbenou trasou. Po žluté značce pod železniční viadukt a nahoru na kopec Sokolčík. Touhle cestou se rychle 
            dostaneme z asfaltu a pak už si můžeme užívat cestu po loukách a lesích. Vyhlídkové místo kousek za vrcholem nabízí malou ochutnávku a Klíč jako na dlani. 
         </p>
         <p>
            Vyrážíme přímo dolů po louce, abychom se na kraji lesa připojili na červenou značku, která nás už dovede až na vrchol. Les je to tedy trochu smutný, nedávno přišel 
            o většinu svých stromů a ještě neměl čas se vzpamatovat. S přibývající výškou se to ale začíná zlepšovat, což bude zřejmě i tím, že se dostáváme z lesa
            původně převážně smrkového do oblasti buků. Typická, hojně kvetoucí rostlina, která nás tady zaujala, byla Kyčelnice devítilistá.
         </p>
         <p>
            Cesta k vrcholu Klíče má svou atmosféru danou průchody přes kamenná moře a po celou dobu výhledy do údolí a na ostatní kopce. I na těch je vidět smutný konec 
            smrkových porostů. Cestou jsme potkali docela hodně běžců, 
            zřejmě kopec slouží k pravidelným tréninkům místních drsňáků. Člověk se ani nestihne nějak nudit a už je nahoře. Tentokrát jsme měli vrchol sami pro sebe, 
            ale moc jsme si ho neužili, protože foukal silný ledový vítr a viditelnost nic moc díky velkému oparu. Ale úkol splněn, vrchol dobyt, 
            konečně si ho můžeme odškrnout všichni. Vyrážíme dolů.
         </p>
         <p>
            Cesta dolů směrem na Nový Bor utíká ještě rychleji, zpestřená je v podstatě jen několika studánkami. U největší a nejvíc opečovávané Kamzičí studánky leželo několik 
            kmenů obřích pokácených smrků zbavených kůry jako připomínka místní "kůrovcové kalamity". A asi právě proto, že tak krásné dřevo přímo vybízí k všelijakému blbnutí, 
            je na ně vstup zakázán. Klasika. Ale kdo by to dodržoval :-).
         </p>
         <p>
            Pod kopcem překonáme místní silniční obchvat pomocí pěkné lávky a v Arnultovicích zamíříme na místní hřbitov. Přišli jsme sem zapálit svíčky pro tátovu babičku a dědu,
            cestu z Klíče k tomu využíváme pravidelně, když už cesta vede v podstatě kolem. Dole ve městě už je krásně teploučko, sluníčko hřeje a vichr z Klíče sem nedosáhne, 
            na chvilku jsme si tedy sedli na náměstí, dali malou svačinku, a čekali, až budeme moct jít do hospody. Šli jsme asi moc rychle. Odpočatí a vyhřátí jsme pokračovali 
            do cíle, restaurace Boráček, kde se konala rodinná oslava babiččiných 70. narozenin.
         </p>
      </div>
   </div>
