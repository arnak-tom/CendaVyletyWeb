<div class='journey-card-content hidden'>
        
    <div class='journey-card-summary'>
       
        <div>
           <img class="journey-thumbnail"
                src="https://lh3.googleusercontent.com/pw/AP1GczNrGUEGZrnFZhEbmbShRacW_aFfI8z_FoMI-md-D7iys0pN-jlieBD9Eij6TRJsn1_1RcKIpTvejUdzJ13pG0i23vwrUQf8cng7vI3bKXqs9Ldu83Q=w300" 
                alt="Kozákov 2025"
                loading="lazy"
                data-images='[
                    "https://lh3.googleusercontent.com/pw/AP1GczNrGUEGZrnFZhEbmbShRacW_aFfI8z_FoMI-md-D7iys0pN-jlieBD9Eij6TRJsn1_1RcKIpTvejUdzJ13pG0i23vwrUQf8cng7vI3bKXqs9Ldu83Q=w2400",
                    "https://lh3.googleusercontent.com/pw/AP1GczOQWex00UbW9FqGCi2G4oPCVDvVoLQ4guYgcXrxWS826_csqXyDmwvPiW1G5bXFhBDHWtBNZO1ipoHzsPir1fJIGw5-810og1kQQyRAefBtomldNmk=w2400",
                    "https://lh3.googleusercontent.com/pw/AP1GczNvN6Tw7uwxLhOIz1XW4a36mHRPJBh_v2CAsjQI70lAF0Tun6uCMawawWLy9dVmPJa3Hs4nqPf6WqXgHaR61zo1Dt46RLlGj7oc5090Dw__J4nYhTg=w2400",
                    "https://lh3.googleusercontent.com/pw/AP1GczOWfK0cLMR7UgwQgYAlqr1o0SeBDKu_IRSLY_odzrOhCQl6Wdb0W56mblRM63jW1h3HKDAo_2PDzuNq0W45RORVW9arjUEPHJ0Bl15_w_8S8JWTwL0=w2400" ]'
                    />
        
           <a href="https://mapy.cz/s/gahuheruje" target="_blank" >
              <img src="https://lh3.googleusercontent.com/pw/AP1GczMesnpqiSaVbv3WRfbrwlgG7HfB3IVwV2HrNUpOYvbqX0ZA3iN-E4mB21DRmcJZqQtqMasRybe5-oYisFE3n3Q6WTICaQwm-hwEtl1X3U4uJNWM8Gs=w300" 
                   alt="Záznam trasy" 
                   class="journey-route">
           </a>
        </div>
            
        <div class='journey-attributes'>
       
           <p>
              <span class='label'>sestava:</span>
              <span>já, Eda, máma, táta</span>
           </p>
         
           <p>
              <span class='label'>trasa A:</span>
              <span>Semily - vlakové nádraží, Železný Brod - vlakové nádraží</span>
           </p>
         
           <p>
              <span class='label'>trasa B: </span>
              <span>Semily - vlakové nádraží, Loktuše, Rotštejn,  Turnov - vlakové nádraží</span>
           </p>

           <p class="journey-attribute-route-length">
            <span class='label'>délka: </span>
            <span><span class="value"></span> km</span>
         </p>

         <p class="journey-attribute-meters-climbed">
            <span class='label'>nastoupané metry: </span>
            <span><span class="value"></span> m</span>
         </p>

         <p class="journey-attribute-altitude-lowest">
            <span class='label'>nejnižší bod: </span>
            <span><span class="value"></span> m n.m.</span>
         </p>
       
         <p class="journey-attribute-altitude-highest">
            <span class='label'>nejvyšší bod: </span>
            <span><span class="value"></span> m n.m.</span>
         </p>

           <p>
              <span class='label'>restaurace: </span>
              <div>
                 Loktuše - pivo (Rohozec) se mi zdálo poněkud kyselé, nezlepšilo se ani po přeražení sudu. Jídlo a prostředí fajn. 
              </div>
            </p>
                     
       </div>
    
                
    </div>
    
    <div class='journey-card-details'>
    
       <div class='journey-attributes'>

          <div>
            <span class='label'>příběh: </span>
            <div>
               <p>
                 Už po čvrté jsme se vydali na tradiční novoroční výšlap na Kozákov pořádaný KČT, tentokrát v plné sestavě. 
               </p>
               <p>
                 Nahoru jsme vyrazili z vlakového nádraží v Semilech, je to možná nesnazší způsob, jak se na vrchol dostat, cesta byla bez problémů.
                 V Riegrově chatě i v přilehlém okolí bylo podle očekávání lidí jako máku, takže návštěva místní restaurace nepřicházela v úvahu. 
                 Nicméně s tím jsme počítali, takže jsme si jen pořídili "povinné" diplomy a odznáčky, před chatou snědli svačinu a vzdali se na zpáteční cestu. 
               </p>
               <p>
                 Na tu jsme se už rozdělili na 2 týmy.
                 Já s tátou jsme vyrazili směr Turnov, Eda s mámou na Železný Brod. Protože bylo pár cm sněhu a všemi cestami už ten den prošli stovky, možná tisíce, lidí, byla cesta dolů skutečně dobrodružná. 
                 Na poměrně prudkém svahu to bylo uklouzané tak, že jsme se museli chytat každé větvičky, ba stébla suché trávy, abychom se pořád jen neváleli po zemi. Ale stejně tak jako každá voda nakonec steče dolů,
                 i my se ve zdraví dostali pod kopec, vylezlo dokonce i sluníčko a bylo nám hej. Těšili jsme se na oběd v restauraci Loktuše, kde už jsme jednou byli a celkem se nám tam líbilo. Ani tentokrát jsme nebyli 
                 zklamáni. Útulná hospůdka s milým personálem, dobrým jídlem a čistými záchody. Snad jen pivo mi tentokrát nějak nešmakovalo. 
               </p>
               <p>
                  Směrem na Turnov jsme pokračovali přes zříceninu hradu <b><i>Rotštejn</i></b>. K ní jsme se dostali snadno, zato další výstup po pískovcových skalách a schodech, kde se často nebylo moc čeho chytit, nám přivodil i trochu strachu,
                  protože klouzalo to teda zase parádně. Když jsme se nějak společnými silami vyškrábali nahoru, rozhodli jsme se zbytek trasy poněkud pozměnit. Klokočské skály jsme si raději pro tentokrát odpustili a vzali to údolím pod nimi.
                  Ale nevadí, i tam to bylo krásné.   
               </p>   
               <p>
                   Zbytek cesty už proběhl hladce, škoda jen, že nám vlak v Turnově těsně ujel a museli jsme dost dlouho čekat na další. 
                   Ale po chvilce odpočinku jsme nabrali dost sil, abychom mohli ten čas strávit potulováním a průzkumem nejbližšího okolí.
                   On ten Turnov má krásná zákoutí snad všude ...
               </p>
            </div>
         </div>
       
       </div>
       
    </div>
 
 </div>